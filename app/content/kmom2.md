Kmom2: Programmera med JavaScript
---------------------------------

###Reflektera över svårigheter, problem, lösningar, erfarenheter, lärdomar, resultatet, etc.

Det kändes som en bra uppfräschning av grunderna i JavaScript, men även hur man jobbar med DOM och de JS-möjligheter som browsern erbjuder i sin miljö. Jag skrev alla program själv från grunden med mina egna lösningar, för att lära mig lite mer. I "Boulder Dash"-uppgiften så ritar jag upp spelplanen som en tabell, det gör att baddien hoppar mellan rutorna istället för att "glida" mellan dem. Lyckades inte heller riktigt att få en fix storlek på tabellcellerna, så därför ser bakgrunden lite konstig ut på sina ställen. Så här i efterhand så hade det varit bättre att bygga upp spelplanen på något annat sätt ex. med 'div's, man lär sig. Programmet är ganska modulärt så det borde inte vara alltför svårt att ändra.

JSLint har både sina fördelar och nackdelar tycker jag. Fördelarna är bl.a. att man inte missar ';', identifierar variabler som inte används m.m. Nackdelen är att den är väldigt petig med att man ska följa den formatering som verktyget föreslår. Denna tycker jag inte alltid stämmer med min uppfattning om lättläst kod. Det blir lite knöligt då man ska behöva ställa in JSLint så att den ger relevanta "fel".

Jag tycker kursmomentet var väldigt omfattande, och har lagt betydligt mer tid än vad som uppskattades i uppgiftstexten (har lärt mig att man får ta dessa med en väldigt stor nypa salt!). Uppgifterna i sig kändes inte speciellt svåra, men det var så många av dem. Om man vill skriva allt själv från "scratch" så tar det tid.

###Vilka funktioner har du lagt till i din variant av mos.js?

Förutom den funktion som skapar slumptal så la jag till en funktion som man kan använda för att kontrollera om något är ett nummer. Det är en funktion som jag har haft nytta av förut.

###Gjorde du något extra arbete på spelplanen med Boulder Dash, eller gjorde du kanske en egen spelvariant?

Jag la till en liten grön kristall, går man på den så får man poäng. Tänkte lägga till en figur också som skulle gå omkring, men det blev inte tid för det.

###Gjorde du något extra på Roulettespelet?

Jag gjorde en animation när "hjulet" snurrar som jag tycker är lite enklare att följa, och lite mer lik riktig roulette, än exemplet i uppgiften :-). Tänkte en hel del på lösningen, hur man ska dela upp i ansvarsområden etc. och använde mig av funktioner som returnerar funktioner m.m.